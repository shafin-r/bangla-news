ভারতের দিল্লির একটি শিশু হাসপাতালে আগুন লেগেছে। এতে অন্তত সাত নবজাতকের মৃত্যু হয়েছে। গতকাল শনিবার গভীর রাতে অগ্নিকাণ্ডের এ ঘটনা ঘটে।দিল্লি ফায়ার সার্ভিস বলেছে, রাত ১১টা ৩২ মিনিটে তারা পূর্ব দিল্লির বিবেক বিহার এলাকার ওই হাসপাতালে আগুন লাগার খবর পায়। পরে ফায়ার সার্ভিসের আটটি ইউনিট ঘটনাস্থলে যায়।ঘটনাস্থল থেকে ১২ নবজাতককে উদ্ধার করে দ্রুত আরেক হাসপাতালে নেওয়া হয় বলে জানান সংশ্লিষ্ট কর্মকর্তারা। সেখানে সাত শিশু মারা যায়। বাকি ছয় শিশু হাসপাতালে চিকিৎসাধীন। আগুন লাগার কারণ এখন পর্যন্ত জানা যায়নি।এদিকে গতকাল রাতে দিল্লির শাহদারা এলাকায় একটি আবাসিক ভবনে আগুন লাগে। ফায়ার সার্ভিসের পাঁচটি ইউনিট ঘটনাস্থলে ছুটে যায়। ১৩ জনকে উদ্ধার করে হাসপাতালে নেওয়া হয়।