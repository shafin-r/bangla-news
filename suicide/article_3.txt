গলায় ওড়ানো প্যাঁচানো অবস্থায় জানালার গ্রিলে ঝুলন্ত অবস্থায় বিউটি আক্তার (৬০) নামের এক বৃদ্ধের লাশ উদ্ধার করা হয়েছে। আজ শুক্রবার বেলা দুইটার দিকে ময়মনসিংহ নগরীর আকুয়া চুকাইতলা এলাকায় নিজের ঘর থেকে বিউটি আক্তারের মরদেহ উদ্ধার করে পুলিশ। তিনি ওই এলাকার মৃত মোফাজ্জল হোসেনের স্ত্রী।পরিবারের সদস্যরা জানান, দুইবার মস্তিষ্কে রক্তক্ষরণ (ব্রেইন স্ট্রোক) করায় মানসিকভাবে অসুস্থ ছিলেন বিউটি। এ কারণেই হয়তো ভোররাতে আত্মহত্যা করে থাকতে পারেন।ময়মনসিংহের কোতোয়ালি মডেল থানার ওসি মোহাম্মদ মাইন উদ্দিন জানান, মরদেহ উদ্ধারের পর সুরতহাল শেষে ময়মনসিংহ মেডিকেল কলেজের মর্গে পাঠানো হয়েছে। ময়নাতদন্ত শেষে পরিবারের কাছে হস্তান্তর করা হবে। এ ঘটনায় অপমৃত্যুর মামলা হবে।