রানের উত্তরাঞ্চলীয় শহর রাশতে একটি হাসপাতালে আগুন লেগে অন্তত ৯ জনের মৃত্যু হয়েছে। গতকাল সোমবার দিবাগত রাত দেড়টার দিকে ঘায়েম হাসপাতালে এ দুর্ঘটনা ঘটে। কীভাবে আগুন লেগেছে তা জানতে তদন্ত দল গঠন করা হয়েছে।দেশটির রাষ্ট্রীয় টেলিভিশন কেন্দ্র ইসলামিক রিপাবলিক অব ইরান ব্রডকাস্টিং (আইআরআইবি) এ তথ্য জানায়।রাশতে গিলান ইউনিভার্সিটি অব মেডিকেল সায়েন্সেসের প্রেসিডেন্ট মোহাম্মদ তাঘি আসোবি রাষ্ট্রীয় টিভি চ্যানেলকে বলেন, দুর্ভাগ্যজনকভাবে আগুনে নয়জনের মৃত্যু হয়েছে। মারা যাওয়া রোগীদের মধ্যে বেশির ভাগই ছিল নিবিড় পরিচর্যা কেন্দ্রে (ইনটেনসিভ কেয়ার ইউনিট)।বিভিন্ন খবরে বলা হয়, হাসপাতালটি ২৫০ শয্যার। অগ্নিকাণ্ডের সময় এখানে ১৪২ জন ছিলেন।গত বছরের নভেম্বরে গিলান প্রদেশের ল্যাঙ্গারুদ শহরের একটি মাদক পুনর্বাসন কেন্দ্রে বড় ধরনের অগ্নিকাণ্ডের ঘটনা ঘটেছিল। এতে ৩২ জনের মৃত্যু হয়েছিল। আর ২০২০ সালে তেহরানের উত্তরাঞ্চলে একটি ক্লিনিকে গ্যাস ক্যানিস্টার লিক হয়ে বড় ধরনের বিস্ফোরণ ঘটে। এতে ১৯জন নিহত হয়।