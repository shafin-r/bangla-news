দ্রব্যমূল্য নিয়ন্ত্রণের দাবিতে মিছিল করেছে বাংলাদেশ জামায়াতে ইসলামী। আজ রোববার সকালে রাজধানীর মিরপুর এলাকায় এ মিছিল করেন জামায়াতের নেতা–কর্মী ও সমর্থকেরা। আজকের এ বিক্ষোভ মিছিল কর্মসূচির আয়োজন করেছিল ঢাকা মহানগর উত্তর জামায়াত।আজ সকালে মিরপুর–১ নম্বর গোলচত্বর থেকে মিছিলটি শুরু হয়। এরপর বিভিন্ন সড়ক হয়ে টেকনিক্যাল এলাকায় গিয়ে শেষ হয়। মিছিল শেষ করে টেকনিক্যালে পথসভা করে জামায়াত।সংক্ষিপ্ত পথসভায় জামায়াতের কেন্দ্রীয় কর্মপরিষদ সদস্য ও ঢাকা মহানগর উত্তরের সেক্রেটারি মুহাম্মদ রেজাউল করিম বলেন, সরকারের মন্ত্রীরা খেজুরের পরিবর্তে বরই দিয়ে ইফতারের কথা বলে জনগণের সঙ্গে নির্মম তামাশা শুরু করেছেন।দলমত–নির্বিশেষে এই সরকারের বিরুদ্ধে সবাইকে ঐক্যবদ্ধ হওয়ার আহ্বান জানান রেজাউল করিম। কারাবন্দী সব আলেম-ওলামার নিঃশর্ত মুক্তি দাবি করেন তিনি।
জামায়াতের এ কর্মসূচিতে উপস্থিত ছিলেন ঢাকা মহানগর উত্তরের সহকারী সেক্রেটারি জেনারেল মাহফুজুর রহমান, নাজিম উদ্দীন মোল্লা ও ফখরুদ্দীন মানিক, ঢাকা মহানগরী উত্তরের কর্মপরিষদ সদস্য জিয়াউল হাসান, ইয়াছিন আরাফাত, মাওলানা মুহিব্বুল্লাহ ও মুহাম্মদ জামাল উদ্দীন এবং ঢাকা মহানগরী উত্তরের কর্মপরিষদ সদস্য মু. আতাউর রহমান সরকার, নাসির উদ্দীন প্রমুখ। নৌযানশ্রমিকদের নিরাপত্তা নিশ্চিত, পুলিশি হয়রানি বন্ধ করাসহ ১১ দফা দাবিতে অনির্দিষ্টকালের জন্য কর্মবিরতির ঘোষণা করেছেন নৌযানশ্রমিকেরা। আজ সোমবার দিবাগত রাত ১২টা থেকে এই কর্মবিরতি পালন করা হবে বলে ঘোষণা দিয়েছে বাংলাদেশ নৌযান শ্রমিক ফেডারেশন ও বাংলাদেশ লঞ্চ লেবার অ্যাসোসিয়েশন।দাবির পক্ষসমর্থনে আজ বেলা সাড়ে ১১টার দিকে বরিশাল নৌবন্দরে বিক্ষোভ মিছিল ও সমাবেশ করেছেন নৌযানশ্রমিকেরা। ১১ দফা দাবি বাস্তবায়ন ও শ্রমিকদের কর্মবিরতি সফল করতে এই কর্মসূচি পালন করেন তাঁরা। পরে নৌযানশ্রমিকেরা বিক্ষোভ মিছিল নিয়ে নগরের গুরুত্বপূর্ণ সড়ক প্রদক্ষিণ করেন।সমাবেশে বক্তারা বলেন, নিয়োগপত্র, পরিচয়পত্র, সার্ভিস বুক দেওয়ার গৃহীত সিদ্ধান্ত দ্রুত বাস্তবায়ন, কর্মস্থলে দুর্ঘটনায় মৃত্যুজনিত ক্ষতিপূরণ ১০ লাখ টাকা নির্ধারণ করাসহ তাঁদের ১১ দফা দাবি বাস্তবায়ন না হলে লাগাতার কর্মবিরতি পালন করবেন তাঁরা। সরকার যদি বিষয়টি সমাধানের উদ্যোগ নেয়, তবে তারা কর্মবিরতি থেকে সরে আসবেন।শ্রমিকদের দাবিগুলো মধ্যে আছে নৌযানশ্রমিকদের নিরাপত্তা নিশ্চিত করা, ভারতগামী শ্রমিকদের ল্যান্ডিং পাস দেওয়া, নৌপথে সন্ত্রাস, চাঁদাবাজি, ডাকাতি-ছিনতাই ও পুলিশি হয়রানি বন্ধ করা, নৌপথের নাব্যতা রক্ষা, নৌযানশ্রমিকদের পরিচয়পত্র ও নিয়োগপত্র দেওয়া, রাতে চলাচলের জন্য নিষেধাজ্ঞা শিথিল করা। এ ছাড়া সব মালিক সমিতিকে এক প্ল্যাটফর্মে এনে সব বন্দরে পণ্য পরিবহন, মালিকপক্ষের সঙ্গে চুক্তিভিত্তিক অমীমাংসিত বিষয়ে আবার চুক্তি করা। চট্টগ্রাম বন্দরে নিরাপদে জাহাজ রাখার জন্য শঙ্খ নদকে উপযোগী করা, চট্টগ্রাম বন্দরে নাবিকদের নিরাপদে ওঠানামার জন্য পাঁচটি ঘাট ইজারামুক্ত করা, আদালতের সিদ্ধান্ত ছাড়া মাস্টার ও ড্রাইভার সনদ বাতিলের কার্যক্রম বন্ধ করা।নৌযান শ্রমিক ফেডারেশনের বরিশাল বিভাগীয় কমিটির সভাপতি আবুল হাসেম বলেন, সারা দেশে সাড়ে তিন হাজার নৌযানে চার লাখের বেশি শ্রমিক কাজ করছেন। দেশে যাত্রী ও পণ্য পরিবহনে গুরুত্বপূর্ণ ভূমিকা পালন করলেও নৌযানশ্রমিকেরা সব সময় অবহেলিত। বিভিন্ন সময় আশ্বাস দিলেও মালিকপক্ষ নৌযানশ্রমিকদের দাবি মানছে না। একই সঙ্গে সম্প্রতি চট্টগ্রামের একটি জাহাজে ডাকাতির ঘটনায় জাহাজটির শ্রমিকদের বিরুদ্ধে মিথ্যা মামলা দিয়ে জেলে দেওয়া হয়েছে। অভিযান-১০ লঞ্চে ২০২২ সালে অগ্নিকাণ্ডের ঘটনায় চারজন মাস্টার, ড্রাইভারের সনদ অন্যায়ভাবে বাতিল করা হয়েছে। এ ধরনের অন্যায় ও অত্যাচার থেকে পরিত্রাণ পেতে বাংলাদেশ নৌযান শ্রমিক ফেডারেশনের ব্যানারে সারা দেশে আজ মধ্যরাত থেকে লাগাতার কর্মবিরতি পালন করা হবে।