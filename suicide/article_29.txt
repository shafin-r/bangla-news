ঢাকার কামরাঙ্গীরচরে বিষপানে এক গৃহবধূ আত্মহত্যা করেছেন। তাঁর নাম আফরোজা বেগম। রোববার বেলা ১১টার দিকে তিনি বিষপান করে অচেতন হয়ে পড়েন বলে স্বজনেরা জানিয়েছেন। পরে ওই গৃহবধূকে ঢাকা মেডিকেল কলেজ হাসপাতালে ভর্তি করা হয়। সেখানে চিকিৎসাধীন অবস্থায় বিকেলে তিনি মারা যান।ঢাকা মেডিকেল পুলিশ ফাঁড়ির পরিদর্শক মো. বাচ্চু মিয়া জানান, আফরোজা বেগমের মৃতদেহটি মেডিকেল কলেজের মর্গে রাখা হয়েছে। বিষয়টি সংশ্লিষ্ট থানায় অবগত করা হয়েছে।পরিবারের সদস্যরা জানান, আফরোজার বাড়ি মাদারীপুর জেলার শিবচর উপজেলার শিলার চর গ্রামে। তাঁর বাবার নাম মো. আলম। তিনি কামরাঙ্গীরচর টেনারী পুকুরপাড় এলাকায় পরিবার নিয়ে থাকতেন।