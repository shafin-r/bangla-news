বাংলাদেশ প্রকৌশল বিশ্ববিদ্যালয়ের (বুয়েট) বিভিন্ন ইনস্টিটিউট ও বিভাগের অধীন বিভিন্ন বিষয়ে পোস্টগ্র্যাজুয়েট (মাস্টার ডিগ্রি, এমফিল ও পিএইচডি) প্রোগ্রামে শিক্ষার্থী ভর্তির জন্য বিজ্ঞপ্তি প্রকাশ করা হয়েছে। এপ্রিল ২০২৪ সেমিস্টারের জন্য সংশ্লিষ্ট বিষয়ের পোস্টগ্র্যাজুয়েট (মাস্টার ডিগ্রি, এমফিল ও পিএইচডি) প্রোগ্রামে ভর্তির যোগ্যতা, আবেদনের বিস্তারিত জানা যাবে প্রকাশিত বিজ্ঞপ্তি, বিশ্ববিদ্যালয়ের ওয়েবসাইট ও সংশ্লিষ্ট বিভাগ বা ইনস্টিটিউটের অফিসে। বিশ্ববিদ্যালয়ের ওয়েবসাইট থেকে অনলাইন পদ্ধতিতে আবেদন করা যাবে। এসব কোর্সে ক্লাস শুরুর সম্ভাব্য তারিখ ১০ আগস্ট। বুয়েটের বিভিন্ন ইনস্টিটিউট ও বিভাগের অধীন বিভিন্ন বিষয়ে পোস্টগ্র্যাজুয়েট (মাস্টার ডিগ্রি, এমফিল ও পিএইচডি) প্রোগ্রামের আবেদন ফি ৫০৫ টাকা। অনলাইনে পেমেন্ট করে ১৪ জুলাই পর্যন্ত আবেদন ফরম সংগ্রহ করা যাবে। পূরণ করা আবেদন ফরম ও অন্যান্য প্রয়োজনীয় কাগজপত্র অনলাইনে জমা দেওয়া যাবে ১৫ জুলাই পর্যন্ত। প্রাথমিকভাবে নির্বাচিত প্রার্থীদের তালিকা বুয়েটের ওয়েবসাইটে প্রকাশ করা হবে।