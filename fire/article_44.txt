কলকাতায় রিয়েলিটি শো ‘দাদাগিরি’, ‘দিদি নম্বর ওয়ান’-এর শুটিং স্টুডিওতে আগুন লেগেছে। রাজারহাটের ডিআরআর স্টুডিওতে আজ সোমবার সকালে আগুন লাগার কথা জানিয়েছে আনন্দবাজার পত্রিকা।জানা গেছে, প্রথমে স্টুডিওর একটি মেকআপ ভ্যানে আগুন লাগে। সেই আগুন পাশের মেকআপ ভ্যানেও ছড়িয়ে যায়। এরপর একটি টিনের শেডেও আগুনের আঁচ যায়। ঘটনায় তীব্র চাঞ্চল্যের সৃষ্টি হয়। এ ঘটনায় এখন পর্যাপ্ত হতাহতের খবর পাওয়া যায়নি। ফায়ার সার্ভিসের তিনটি ইঞ্জিন আগুন নেভানোর চেষ্টা করছে বলে জানা গেছে।রাজারহাটের ডিআরআর স্টুডিওতে জনপ্রিয় সব রিয়েলিটি শোর শুটিং হয়। ‘দাদাগিরি’ থেকে ‘দিদি নম্বর ওয়ান’, ‘সারেগামাপা’র মতো শোর শুটিং হয়। বেলা সাড়ে ১১টা নাগাদ আগুন লাগে দুটি মেকআপ ভ্যানে। আজ সোমবার ডিআরআর স্টুডিওতে নতুন রিয়েলিটি শো ‘সারেগামাপা লেজেন্ডস’-এর শোর শুটিং হওয়ার কথা ছিল। যেখানে সঞ্চালকের ভূমিকায় রয়েছেন অভিনেতা অনির্বাণ ভট্টাচার্য। এই শোতে কিছুদিন আগেই গাইতে এসেছিলেন গায়ক জাভেদ আলী। আজ শুটিং হওয়ার কথা অভিজিৎ বন্দ্যোপাধ্যায়, আকৃতি কাক্কর, বিনোদ রাঠৌরদের। নোয়াখালীর বেগমগঞ্জের চৌমুহনী বাজারে আগুন লেগে পুড়ে গেছে ২৫টি দোকান। গতকাল রোববার রাত আটটার দিকে চৌমুহনী বাজারের বাদামতলা সড়কের মসজিদ মার্কেটে এ ঘটনা ঘটে। আগুনে ১৭টি অলংকার, ৭টি কাপড় ও ১টি মনিহারি দোকান পুড়ে গেছে। ক্ষতিগ্রস্ত ব্যবসায়ীদের সঙ্গে কথা বলে জানা গেছে, আগুনে কয়েক কোটি টাকার ক্ষতি হয়েছে।খবর পেয়ে ফায়ার সার্ভিসের সাতটি ইউনিট সাড়ে তিন ঘণ্টা চেষ্টা চালিয়ে আগুন পুরোপুরি নিয়ন্ত্রণে আনে। স্থানীয় ব্যবসায়ীদের সঙ্গে কথা বলে জানা গেছে, রাত আটটার দিকে চৌমুহনী বাজারের বাদামতলা রোডের বড় মসজিদ মার্কেটের ভূঞা হোসিয়ারি কাপড় দোকানে আগুনের সূত্রপাত।মুহূর্তের মধ্যে আগুন আশপাশের দোকানে ছড়িয়ে পড়ে। খবর পেয়ে চৌমুহনী, সেনবাগ ও জেলা শহর মাইজদী থেকে ফায়ার সার্ভিসের সাতটি ইউনিট ঘটনাস্থলে যায়। কিন্তু আশপাশের খাল ও পুকুরগুলো অবৈধ দখলদারেরা দখল করায় পানির সংকট দেখা দেয়। এ কারণে ফায়ার সার্ভিসের কর্মীদের আগুন নেভাতে বেগ পেতে হয়।নোয়াখালী ফায়ার সার্ভিসের সহকারী পরিচালক ফরিদ আহমেদ প্রথম আলোকে বলেন, কাপড়ের দোকানের এসি থেকে বৈদ্যুতিক শর্টসার্কিটের মাধ্যমে আগুনের সূত্রপাত। আগুনে ২৫টি দোকান পুড়ে গেলেও কোনো হতাহতের ঘটনা ঘটেনি।চৌমুহনী বাজারের ব্যবসায়ী মো. ইকবাল হোসেন বলেন, কিছুদিন পরপরই চৌমুহনী বাজারে আগুন লাগে। কিন্তু বাজার এলাকার ছোট–বড় বেশির ভাগ পুকুর ও খাল অবৈধ দখলদারেরা দখল করার কারণে আগুন নেভাতে এসে ফায়ার সার্ভিসের কর্মীরা পানির সংকটে পড়েন। ব্যবসায়ীদের পক্ষ থেকে চৌমুহনী বাজারের পুকুর ও খালগুলো অবৈধ দখলমুক্ত করার জন্য বারবার দাবি জানানো হলেও প্রশাসন কার্যকর কোনো পদক্ষেপ নেয়নি।