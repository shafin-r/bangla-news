চট্টগ্রাম নগরে সপ্তম শ্রেণির এক কিশোরকে জিম্মি করে নগদ আড়াই লাখ টাকা ও মায়ের গয়না হাতিয়ে নেন বখাটে তরুণেরা। পরে আরও টাকার জন্য ওই কিশোরকে অপহরণ করা হয়। কিন্তু শেষ রক্ষা হয়নি। গতকাল বুধবার রাতে পাঁচজনকে গ্রেপ্তার করে পুলিশ।তাঁরা হলেন মো. রাকিব, মো. সাকিব, মো. সালমান, মো. জাহিদ ও মো. বাবু। তাঁদের সবার বয়স ২০ থেকে ২২ বছরের মধ্যে। সবার বাসা নগরের সরাইপাড়া এলাকায়। এর মধ্যে রাকিবের নামে ডাকাতির প্রস্তুতির তিনটি মামলা রয়েছে। তাঁদের কারও কোনো পেশা নেই।নগর পুলিশের উপকমিশনার (পশ্চিম) নিহাদ আদনান তাইয়ান প্রথম আলোকে বলেন, নগরের একটি উচ্চবিদ্যালয়ের সপ্তম শ্রেণির এক ছাত্রের সঙ্গে দুই মাস আগে তাঁর এক সহপাঠীর সম্পর্ক হয়। বিষয়টি জানতে পারে ওই এলাকার স্কুলছাত্রটির পূর্বপরিচিত কিছু তরুণ। তাঁরা বিষয়টি ওই ছাত্রের অভিভাবককে বলে দেওয়ার হুমকি দেন। ওই ছাত্র না জানানোর অনুরোধ করলে তাঁরা তিন লাখ টাকা দাবি করেন। ভয় পেয়ে ওই কিশোর বাসা থেকে চুরি করে মায়ের সোনার চেইন, তিনটি সোনার আংটি, এক জোড়া কানের দুল ও দুটি রুপার চেইন নিয়ে তাঁদের হাতে তুলে দেয়। এরপর দফায় দফায় বাসা থেকে চুরি করে আরও আড়াই লাখ টাকা তাঁদের হাতে দেয়। কিন্তু রাকিব-সাকিবসহ তরুণেরা আরও টাকা দাবি করতে থাকে। ওই কিশোর আর টাকা দিতে পারবে না জানালে তাঁরা ক্ষিপ্ত হয়ে ওঠেন।পুলিশ কর্মকর্তা আরও বলেন, বুধবার স্কুল ছুটির পর ওই ছাত্রকে ছুরির ভয় দেখিয়ে একটি সিএনজিচালিত অটোরিকশায় তুলে নিয়ে যান ক্ষিপ্ত তরুণেরা। পরে তার মায়ের কাছে ফোন করে জানান, ৪০ হাজার টাকা লাগবে ছেলেকে ছাড়াতে। না হলে জবাই করে মেরে ফেলা হবে। ইতিমধ্যে পুলিশকে বিষয়টি জানানো হয়। পুলিশ অভিযান চালিয়ে পাহাড়তলী চালের গুদামের গলি থেকে রাকিব ও সাকিবকে ধরে ফেলে। উদ্ধার করা হয় ওই ছাত্রকে। পরে জড়িত আরও তিনজনকে গ্রেপ্তার করে পুলিশ। স্কুলছাত্রের নানি মারা যাওয়ায় মা কিছুদিন বাসায় ছিলেন না। ওই সুযোগে বাসা থেকে চুরি করে স্বর্ণালংকার ও নগদ টাকা তুলে দেয়। স্কুলছাত্রের মায়ের