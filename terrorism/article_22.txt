রাজধানীর শান্তিনগরের কর্ণফুলী গার্ডেন সিটি শপিং মলের সামনে সন্ত্রাসীর গুলিতে একজন আহত হয়েছেন। আজ রোববার বিকেল চারটার দিকে এ ঘটনা ঘটে। গুলিবিদ্ধ ব্যক্তির নাম মো. মানিক (৪৫)। আহত অবস্থায় তাঁকে ঢাকা মেডিকেল কলেজ (ঢামেক) হাসপাতালে ভর্তি করা হয়েছে।ঢাকা মেডিকেল পুলিশ ফাঁড়ির ইনচার্জ (পরিদর্শক) বাচ্চু মিয়া প্রথম আলোকে বলেন, বিকেলে শান্তিনগর থেকে মালিবাগের দিকে হেঁটে যাচ্ছিলেন মানিক।  এ সময় কে বা কারা গুলি করলে তিনি গুলিবিদ্ধ হন। তিনি পরিবহন ব্যবসায়ী।ঢাকা মহানগর পুলিশের (ডিএমপি) রমনা বিভাগের উপকমিশনার মুহাম্মদ আশরাফ হোসেন প্রথম আলোকে বলেন, ‘আমরা এ রকম একটা ঘটনা শুনেছি। পুলিশ ঘটনাস্থলে গিয়েছে। এখনো বিস্তারিত কিছু জানা যায়নি।’