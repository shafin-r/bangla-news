সিলেটে একটি ফিলিং স্টেশন গ্যাস নেওয়ার সময় অগ্নিকাণ্ডের ঘটনা ঘটেছে। এতে একটি অ্যাম্বুলেন্স পুড়ে গেছে। গতকাল বৃহস্পতিবার রাত সোয়া ১২টার দিকে নগরের মিরাবাজার এলাকার বির‌তি রিফুয়ে‌লিং স্টেশনে এ ঘটনা ঘটে‌। এতে কেউ হতাহত হননি।এর আগে গত বছর ৫ সেপ্টেম্বর সন্ধ‌্যায় ওই রিফুয়ে‌লিং স্টেশনে অগ্নিকাণ্ডের ঘটনা ঘটে‌ছিল। তখন সেখানকার ৯ জন কর্মী আহত হয়ে‌ছিলেন। পরে চি‌কিৎসাধীন অবস্থায় ৬ জন মারা যান।স্থানীয় সূত্রে জানা যায়, বৃহস্প‌তিবার রাত ১২টার দিকে ফি‌লিং স্টেশন‌টিতে এক‌টি অ‌্যাম্বুলেন্স সিএন‌জি নেওয়ার জন‌্য দাঁড়িয়ে ছিল। রাত সোয়া ১২টার দিকে অ‌্যাম্বুলেন্স‌টিতে গ‌্যাস দেওয়ার জন‌্য লাইন লাগানো হয়। হঠাৎ বিকট শব্দে গ‌্যাসের পাইপ ও অ্যাম্বুলেন্সে আগুন লেগে যায়। একপর্যায়ে ফি‌লিং স্টেশনে আগুন ছ‌ড়িয়ে পড়ে। স্থানীয় লোকজনের কাছ থেকে খবর পেয়ে সিলেট ফায়ার সা‌র্ভিস স্টেশনের দু‌টি ইউনিট এসে আগুন নেভানোর কাজ শুরু করে। রাত পৌনে একটার দিকে আগুন নিয়ন্ত্রণে আসে। আগুনে অ‌্যাম্বুলেন্স‌টি পুড়ে গেছে।  ফায়ার সার্ভিস ও সিভিল ডিফেন্স সিলেটের জ্যেষ্ঠ  স্টেশন কর্মকর্তা বেলাল হোসেন বলেন, ফিলিং স্টেশনটিতে প্রায় আট মাসের মধ্যে আবারও আগুন লেগেছে। বিষয়‌টি খ‌তিয়ে দেখা হচ্ছে।