রাজধানীর যাত্রাবাড়ীতে একটি আবাসিক হোটেলের কক্ষ থেকে এক নারীর ঝুলন্ত মরদেহ উদ্ধার করেছে পুলিশ। রোববার রাত ৮টার দিকে মরদেহটি উদ্ধার করা হয়।পুলিশের দেওয়া তথ্য অনুযায়ী, ওই নারীর নাম সামিনা রহমান। তিনি প্রয়াত চলচ্চিত্র পরিচালক সোহানুর রহমানের মেয়ে। পারিবারিক কলহের জেরে তিনি হতাশার মধ্যে ছিলেন বলে ধারণা করা হচ্ছে।যাত্রাবাড়ী থানার পরিদর্শক (অপারেশন) অহিদুল হক প্রথম আলোকে বলেন, ওই নারী পরিবারের সঙ্গে উত্তরার একটি বাসায় থাকতেন। তাঁর একটি ছেলেসন্তান রয়েছে। আবাসিক হোটেলটিতে অনলাইনে তিনি কক্ষ বুকিং দিয়েছিলেন। তিনি আত্মহত্যা করেছেন, নাকি অন্যকিছু তা তদন্ত করে দেখা হচ্ছে।

