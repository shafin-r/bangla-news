রাজধানীর নতুনবাজারে সৌদি দূতাবাসের মেহমানখানায় অগ্নিকাণ্ড হয়েছে। আজ বিকেল ৫টা ৫৩ মিনিটে আগুন লাগার ঘটনা ঘটে বলে ফায়ার সার্ভিস জানিয়েছে।ফায়ার সার্ভিসের নিয়ন্ত্রণ কক্ষ থেকে জানানো হয়েছে, আগুন লাগার খবর পেয়ে দুটি ইউনিট ঘটনাস্থলে গিয়ে ১৭ মিনিটের চেষ্টায় ৬টা ১০ মিনিটে আগুন নেভায়। তবে আগুন কীভাবে লেগেছে, সেটি জানা যায়নি।ফায়ার সার্ভিসের নিয়ন্ত্রণ কক্ষে দায়িত্বরত কর্মকর্তা রাকিবুল হাসান প্রথম আলোকে বলেন, আগুন লেগেছে সৌদি দূতাবাসের মেহমানখানার তাঁবুতে। আগুনে পাঁচ লাখ টাকার ক্ষতি হয়েছে।