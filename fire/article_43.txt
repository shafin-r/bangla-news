রাজধানীর পুরান ঢাকার শ্যামবাজার ঘাট এলাকায় একটি লঞ্চে আগুন লেগেছে বলে জানিয়েছে ফায়ার সার্ভিস।আজ মঙ্গলবার বেলা ১টা ৫ মিনিটের দিকে লঞ্চে আগুন লাগার খবর পায় ফায়ার সার্ভিস। এখন ফায়ার সার্ভিসের পাঁচটি ইউনিট ঘটনাস্থলে গিয়ে আগুন নিয়ন্ত্রণে কাজ করছে।ফায়ার সার্ভিস সূত্র বলছে, এমভি বাঙালি নামের লঞ্চটির তিনতলায় আগুনের সূত্রপাত হয়।আগুন লাগার সময় লঞ্চটি ঘাঁটে বাঁধা ছিল। লঞ্চে কোনো যাত্রী ছিলেন না।আগুন লাগার কারণ সম্পর্কে তাৎক্ষণিকভাবে ফায়ার সার্ভিস কিছু জানাতে পারেনি।ফায়ার সার্ভিসের পক্ষ থেকে বরা হয়েছে, আগুন নেভানোর পর কারণ খতিয়ে দেখা হবে। এ ছাড়া ক্ষয়ক্ষতির পরিমাণও পরে অনুসন্ধান করা হবে।