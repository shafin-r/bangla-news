নিষিদ্ধ সংগঠন আনসারুল্লাহ বাংলা টিমের এক সদস্যকে গ্রেপ্তার করা হয়েছে বলে জানিয়েছে পুলিশের অ্যান্টিটেররিজম ইউনিট (এটিইউ)। তাঁর নাম মো. সিজান হোসেন (১৯)। গতকাল শনিবার যশোরের কোতোয়ালি থানা এলাকায় অভিযান চালিয়ে তাঁকে গ্রেপ্তার করা হয়।এক সংবাদ বিজ্ঞপ্তিতে এটিইউ জানিয়েছে, জয়পুরহাট জেলার পাঁচবিবি থানায় সন্ত্রাসবিরোধী আইনের করা একটি মামলার পলাতক আসামি সিজান। তিনি অনলাইনে ‘জঙ্গিবাদ প্রচার এবং খিলাফত রাষ্ট্র প্রতিষ্ঠার’ জন্য তৎপরতা চালিয়ে আসছিলেন।এটিইউ সূত্র জানায়, সিজান যশোরের কোতোয়ালি এলাকার একটি কলেজের দ্বাদশ শ্রেণির ছাত্র। সামাজিক যোগাযোগমাধ্যমে জঙ্গিবাদের প্রচারণা চালিয়ে আসছিলেন তিনি।