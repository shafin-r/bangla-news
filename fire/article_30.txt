রাজধানীর মিরপুরের কালশীতে একটি প্রিন্টিং কারখানায় আগুন লেগেছে। বৃহস্পতিবার বিকেলে এ ঘটনা ঘটে। তবে বেশি ছড়িয়ে পড়ার আগেই ওই কারখানার কর্মচারীরা আগুন নিভিয়ে ফেলেন।এর মধ্যে ছড়িয়ে পড়া ধোঁয়ায় অসুস্থ হয়ে পড়েন কারখানার ৭ কর্মচারী। পরে তাঁদের শেখ হাসিনা জাতীয় বার্ন ও প্লাস্টিক সার্জারি ইনস্টিটিউটে চিকিৎসা দেওয়া হয়।অসুস্থ ব্যক্তিরা হলেন—সায়মন (২০), স্বপন ঘোষ (৩৬), শফিক (৩৯), নাঈম (২৫), সিজাউল করিম (২২), রাশেদুল ইসলাম (২৩) ও ইব্রাহিম (২৩)।তাঁদের অবস্থা আশঙ্কামুক্ত বলে জানিয়েছেন শেখ হাসিনা জাতীয় বার্ন ও প্লাস্টিক সার্জারি ইনস্টিটিউটের জরুরি বিভাগের চিকিৎসকেরা। তাঁরা জানান, ধোঁয়ার কারণে তাঁদের শ্বাসকষ্ট হয়। পর্যবেক্ষণে রাখা হয়েছে। তবে কারও অবস্থা গুরুতর নয়।অসুস্থ সাতজনকে হাসপাতালে আনেন তাঁদেরই সহকর্মী মো. হাসিব। তিনি প্রথম আলোকে বলেন, প্রিন্টিং ফিনিশিং কারখানায় ওয়েল্ডিংয়ের কাজের সময় আগুন লাগে। এতে অণেক ধোঁয়ার সৃষ্টি হলে ওই সাতজন অসুস্থ হয়ে পড়েন।