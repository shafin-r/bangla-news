পাকিস্তানের সাবেক প্রেসিডেন্ট ও সেনাপ্রধান পারভেজ মোশাররফের কড়া সমালোচনা করেছেন দেশটির সাবেক প্রধানমন্ত্রী ইমরান খান। তিনি বলেছেন, মোশাররফ ‘সন্ত্রাসবাদ বেচে’ ডলার কামিয়েছেন। খবর জিও নিউজেরগতকাল রোববার লাহোরে সাংবাদিকদের সঙ্গে আলাপকালে পাকিস্তান তেহরিক-ই-ইনসাফের (পিটিআই) চেয়ারম্যান ইমরান খান এ কথা বলেন।ক্ষমতাচ্যুত প্রধানমন্ত্রী ইমরান আরও বলেন, মোশাররফের কর্মকাণ্ডে ৮০ হাজার মানুষ প্রাণ হারিয়েছেন। ইমরান খান দাবি করেছেন, সামরিক বাহিনীতে এখনো বিদায়ী সেনাপ্রধান জেনারেল কামার জাভেদ বাজওয়ার অনুগতরা সক্রিয়। নাম উল্লেখ না করে তিনি বলেন, ‘পাকিস্তানে এক ব্যক্তির নামে সামরিক বাহিনী চলে।’গত বছরের এপ্রিলে পার্লামেন্টে অনাস্থা ভোটে ক্ষমতাচ্যুত হন ইমরান খান। তিনি বলেন, সাবেক সেনাপ্রধান দেশে জবাবদিহি চাননি। তাই জেনারেল বাজওয়ার সঙ্গে তাঁর সম্পর্কের অবনতি হয়।
এক প্রশ্নের জবাবে সাবেক প্রধানমন্ত্রী বলেন, পিঠে চুরি মারার পর তাঁর প্রতি সহমর্মিতা জানিয়েছেন জেনারেল বাজওয়া। সাবেক সেনাপ্রধানের সঙ্গে নিজের সর্বশেষ বৈঠকের কথা স্মরণ করে ইমরান খান বলেন, জেনারেল বাজওয়া তাঁকে ‘প্লেবয়’ অভিহিত করেছিলেন। জবাবে তিনি বলেছেন, ‘হ্যাঁ, আমি একজন প্লেবয় ছিলাম।’
সাবেক সেনাপ্রধান দেশে আইনের শাসনের বিরুদ্ধে ছিলেন বলেও অভিযোগ করেন পাকিস্তানের সাবেক এই  ক্ষমতাসীন জোট সরকারেরও কড়া সমালোচনা করেছেন পিটিআই চেয়ারম্যান। তিনি বলেন, আফগানিস্তান সম্পর্কে কিছুই জানেন না পররাষ্ট্রমন্ত্রী বিলাওয়াল ভুট্টো জারদারি।সাবেক এই প্রধানমন্ত্রী নিজের সরকারের পররাষ্ট্রনীতির ভূয়সী প্রশংসা করেন। তিনি বলেন, যুদ্ধবিধ্বস্ত আফগানিস্তানের বর্তমান সরকারের সঙ্গে তাদের হৃদ্যতাপূর্ণ সম্পর্ক ছিল। রমিজ রাজাকে সরিয়ে নাজাম শেঠিকে পাকিস্তান ক্রিকেট বোর্ডের (পিসিবি) চেয়ারম্যান করার বিষয়ে এক প্রশ্নের জবাবে ইমরান খান বলেন, ক্রিকেটকে শেঠির দেওয়ার কিছু নেই।বোর্ডের গঠনতন্ত্র সংশোধন করায় জোট সরকারের কড়া সমালোচনা করেন তিনি। বিশ্বকাপজয়ী ক্রিকেটার থেকে রাজনীতিক বনে যাওয়া ইমরান খান বলেন, রমিজ রাজা ক্রিকেটকে বিকশিত করেছেন এবং অর্থও বাঁচিয়েছেন।