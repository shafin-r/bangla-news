মার্কিন মহাকাশ সংস্থা নাসার মহাকাশযান অ্যাপোলো-৮। ফ্লোরিডার কেনেডি মহাকাশ স্টেশন থেকে ১৯৬৮ সালের ২১ ডিসেম্বর মহাকাশযানটি উৎক্ষেপণ করা হয়। এটা ছিল প্রথম মনুষ্যবাহী নভোযান, যেটা পৃথিবীর কক্ষপথ পেরিয়ে আরও দূরে চাঁদের কক্ষপথে পৌঁছাতে সক্ষম। প্রাচীন রোমে শব্দভেদ (ক্রসওয়ার্ড) বেশ জনপ্রিয় ছিল। আধুনিক কালে প্রথমবারের মতো শব্দভেদ ছাপা হয় ১৯১৩ সালের ২১ ডিসেম্বর, যুক্তরাষ্ট্রের নিউইয়র্ক ওয়ার্ল্ড সংবাদপত্রে। ব্রিটিশ-মার্কিন সাংবাদিক আর্থার উইনি এ শব্দভেদ বানিয়েছিলেন। দিনটি ১৯৮৮ সালের ২১ ডিসেম্বর। প্যান-অ্যামের একটি যাত্রীবাহী উড়োজাহাজ (ফ্লাইট ১০৩) স্কটল্যান্ডের লকারবির আকাশে উড়ছিল। মধ্য আকাশে উড়োজাহাজটিতে বোমা বিস্ফোরণ হয়। নিহত হন ২৭০ আরোহী। যুক্তরাজ্যের আকাশপথের ইতিহাসে একে সবচেয়ে প্রাণঘাতী ঘটনা ধরা হয়। সৌরজগতের বড় দুটি গ্রহ বৃহস্পতি ও শনি। ২০২০ সালের ২১ ডিসেম্বর গ্রহ দুটি কাছাকাছি চলে আসে। ১৬২৩ সালের পর এমন ঘটনা এবারই প্রথম দেখা যায়।
  
