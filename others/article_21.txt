ভারতকে ‘অটোক্রেটিক’ বা কর্তৃত্ববাদী রাষ্ট্র হিসেবে চিহ্নিত করেছে যুক্তরাষ্ট্রের গণতন্ত্র নিয়ে কাজ করা প্রতিষ্ঠান প্রটেক্ট ডেমোক্রেসি। গতকাল বুধবার প্রতিষ্ঠানটির ওয়েবসাইটে এক প্রতিবেদনে বলা হয়েছে, এক থেকে পাঁচ—এই স্কেলে ভারতের অবস্থান ৩ দশমিক ৫, যা ভারতকে ‘গুরুতর কর্তৃত্ববাদী’ ঝুঁকির তালিকায় উঠে আসা দেশগুলোর মধ্যে রেখেছে। কর্তৃত্ববাদী হওয়ার লক্ষ্যে প্রস্তুত দেশের তালিকার মধ্যে ভারতের সূচক সর্বোচ্চ।২০২৪ সালের শুরুতে ‘ভি-ডেম’ নামের আরেকটি প্রতিষ্ঠানের প্রতিবেদনে বলা হয়েছিল, গণতন্ত্রের সূচকে ১৭৯ দেশের মধ্যে ভারতের অবস্থান বেশ নিচের দিকে রয়েছে। ভারতের অবস্থান আইভরি কোস্টের কিছু ওপরে, যেখানে পরিস্থিতি খুবই খারাপ বলে বিবেচনা করা হয়।ভারতের রেটিং সর্বোচ্চ ৩ দশমিক ৫। কর্তৃত্ববাদের প্রশ্নে বড় বড় দেশের মধ্যে যুক্তরাষ্ট্র বর্তমানে ‘উল্লেখযোগ্য’ অবস্থানে রয়েছে বলে বর্ণনা করেছে প্রটেক্ট ডেমোক্রেসি। তাদের প্রতিবেদনে বলা হয়েছে, তালিকায় যুক্তরাষ্ট্রের স্কোর ২ দশমিক ১। পোল্যান্ডের ২ দশমিক ৩।গণতন্ত্রের ‘গুরুতর’ হুমকিকে যেভাবে প্রজেক্ট ডেমোক্রেসি সংজ্ঞায়িত করেছে, তা থেকে বোঝা যাচ্ছে, ভারতে গণতান্ত্রিক মূল্যবোধের সাম্প্রতিককালে প্রবল ক্ষয় হয়েছে। এই সংজ্ঞা ভবিষ্যতে ভারতে আরও বড় ধরনের বিপদের ইঙ্গিত দিচ্ছে।এই সূচকব্যবস্থায় ১ হলো স্বাস্থ্যকর গণতন্ত্র, ৫ হলো স্বৈরাচার। প্রধানত ছয়টি বিষয়ের ভিত্তিতে এই সূচক নির্ধারণ করা হয়েছে। এগুলো হচ্ছে গণমাধ্যমের সঙ্গে আচরণ, প্রশাসকের সীমাবদ্ধতা, নির্বাচন, নাগরিক স্বাধীনতা, নাগরিক সহিংসতা ও ভাষণ। সব মিলিয়ে ভারত মারাত্মক হুমকির দিকে ধাবিত হচ্ছে বলে প্রতিবেদনে উল্লেখ করা হয়েছে।